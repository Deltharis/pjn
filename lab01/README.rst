Języki programowania do przetwarzania języka naturalnego 
========================================================

Cel ćwiczenia
-------------

Celem zajęć jest zapoznanie się i przetestowanie różnych języków programowania pod kątem ich możliwości w przetwarzaniu języka naturalnego.

Opis ćwiczenia
--------------

Podczas zajęć należy zwrócić szczególną uwagę na: szybkość i łatwość pisania kodu w konkretnym języku, wydajność gotowego programu, dostępność bibliotek lub też możliwości języka wspomagające działania na łańcuchach znakowych, wymagania stawiane przez program środowisku, w którym jest uruchamiany, ewentualne ograniczenia na wielkość przetwarzanych danych.

Podczas zajęć należy napisać krótki program w wyniku pracy którego jest tworzona statystyka tekstu. Program jako dane wejściowe otrzymuje dowolnych rozmiarów plik zawierający teksty w języku polskim. Wynikiem działania programu jest statystyka występowania wyrazów w tym tekście, w postaci listy wyrazów wraz z ich częstością wystąpień w tekście posortowana w kolejności od najczęściej występujących wyrazów do najrzadziej.

Program musi być napisany w przynajmniej w trzech językach programowania. Przy wyborze tylko trzech języków języki C i C++ są traktowane jak jeden język.

Na zakończenie laboratorium należy napisać krótkie sprawozdanie podsumowujące przeprowadzone badania. Sprawozdanie powinno zawierać subiektywne (łatwość programowania w tym języku, szybkość programowania itp.) oraz obiektywne (czas działania, znane ograniczenia, ilość efektywnych linii kodu itp.), a także wnioski z przeprowadzonych badań. Laboratorium przygotowuje studenta do właściwego wyboru języka programowania w kolejnych zajęciach prowadzonych w ramach przedmiotu PJN.

Plan ćwiczenia
--------------

1. Zapoznanie się z opisem laboratorium.
2. Krótka dyskusja ustna na forum całej grupy na temat wyboru języka.
3. Implementacja przynajmniej trzech programów (każdy w innym języku). 
4. Porównanie wyników działania programów.
5. Sporządzenie sprawozdania.

Materiały
---------

Przykładowy tekst – plik potop.txt <FIXME: link>